---
title: 'ნავიგაცია'
description: 'ვებგვერდებს შორის ნავიგაცია'
keywords: 'navigation, ნავიგაცია'
---

HTML-ში ბმულების (ჰიპერბმულების) შექმნა საშუალებას გვაძლევს, შევასრულოთ **შიდა** ან **გარე** ნავიგაცია.
შიდა ნავიგაცია ნიშნავს იმავე ვებსაიტზე (დომენზე) მდებარე სხვადასხვა გვერდებს ან ერთ გვერდზე არსებულ სექციებს შორის გადასვლას.
გარე ნავიგაცია გულისხმობს ბმულების გამოყენებით სხვა ვებსაიტებზე (გარე დომენებზე) გადასვლას.

:::info
დომეინი ეს არის ვებსაიტის მისამართი, მაგალითად ამ ვებგვერდის მისამართია/დომეინია: **iswavle.com**
:::

## ბმულის სტრუქტურა

HTML-ში ბმულის შესაქმნელად გამოიყენება [`<a>`](https://developer.mozilla.org/en-US/docs/Web/HTML/Element/a) (anchor) თეგი.
ნავიგაციისთვის საჭიროა [`href`](https://developer.mozilla.org/en-US/docs/Web/HTML/Element/a#href) ატრიბუტის გამოყენება,
რომელიც მიუთითებს თუ რომელ მისამართზე უნდა მოხდეს ნავიგაცია.

მაგალითად:

```html preview
<p>ვქმნი ჰიპერბმულს <a href="https://iswavle.com">iswavle-ს მთავარი გვერდისთვის</a></p>
```

## ბლოკური დონის ლინკები

ნებისმიერი კონტენტის აღწერა შეიძლება `<a>` თეგში, მათშორის ბლოკური ელემენტებისაც.

მაგალითად სათაურის ელემენტი მოვათავსოთ `<a>` თეგში:

```html preview
<a href="https://iswavle.com">
  <p>Iswavle</p>
</a>
<p>ისწავლე ვებ დეველოპმენტი დამოუკიდებლად!</p>
```

## დამატებითი ინფორმაციის აღწერა `title` ატრიბუტით

სხვა ატრიბუტი, რომელიც დაგჭრდებათ ლინკების გამოყენების დროს არის `title`. ეს ატრიბუტი მოიცავს
დამატებით კონტექტს, რომელიც უნდა გამოჩნდეს ლინკზე მაუსის გადატარებისას (hover).

```html preview
<p>
  ვქმნი ჰიპერბმულს
  <a href="https://iswavle.com" title="ისწავლე ვებ დეველოპმენტი დამოუკიდებლად!"> iswavle-ს მთავარი გვერდისთვის </a>
</p>
```

## შიდა ნავიგაცია

შიდა ნავიგაციის დროსაც გამოიყენება `<a>` თეგი თუმცა მასში ჩაწერილი ბმული ცოტათი განსხვავებულია გარე ნავიგაციისგან.
რადგან კონტენტი არის ისევ იგივე დომეინზე მოთავსებული შეგვიძლია პირდაპირ გავწეროთ ბმული პროტოკოლის (`https`) და დომეინის გარეშე.

მაგალითისთვის გვაქვს შემდგომი ფაილები:

```
- index.html
- about.html
```

გვერდებს შორის ნავიგაციისთვის საჭიროა შემდგომი ბმულები:

```html
<a href="/index.html">მთავარი</a> <a href="/about.html">ჩვენს შესახებ</a>
```

მისამართის `/`-ს ჩაწერას ეწოდება აბსოლიტური მისამართი, სადაც ბმული დაიწყება ძირეული დონიდან.
ეს მიდგომა მუშაობს მაშინ თუ ფაილები არის ერთ დონეზე. განვიხილოთ ვერსია, სადაც ფაილები არ არის ერთ დონეზე:

```
- index.html
- pages
  - about.html
  - contact.html
```

index.html-ში ნავიგაცია იქნება შემდგომი სახით:

```html
<a href="./index.html">მთავარი</a>
<a href="./pages/about.html">ჩვენს შესახებ</a>
<a href="./pages/contact.html">საკონტაქტო</a>
```

`./` იგულისხმება არსებული ფოლდერის ლოკაციიდან დაწყებას (მიმდინარე დირექტორიიდან დაწყება).

განვიხილოთ ნავიგაცია about-ის და contact-ის ფაილებიდან.

```html
<a href="../index.html">მთავარი</a>
<a href="./about.html">ჩვენს შესახებ</a>
<a href="./contact.html">საკონტაქტო</a>
```

`../` იგულისხმება ერთი დონით ზემოთ ასვლას. ასევე შეიძლება შემდეგნაირად ჩაწერაც: `./../`.

:::info
ყოველთვის სავალდებულო არ არის `./`-ით განსაზღვრა. გამოიყენება მაშინ, როდესაც გვჭირდება განვსაზღვროთ
მიმდინარე დირექტორიიდან წაკითხვა და არა ძირეული (root) დონიდან.
:::

| სიმბოლო | მნიშნველობა                       | გამოყენება                                                            |
| ------- | --------------------------------- | --------------------------------------------------------------------- |
| `/`     | საიტის ძირეული ლოკაციიდან დაწყება | `/about.html` მიუთითებს ძირეულ დირეაქტორიაში არსებულ ფაილზე.          |
| `./`    | მიმდინარე დირექტორიიდან დაწყება   | `./about.html` იგივეა, რაც `about.html`                               |
| `../`   | ერთი დონის ზემოთ ასვლა            | `../index.html` ერთი დონით ზემოთ მყოფ დირექტორიაში `index.html` ფაილი |

:::info
მარტივ აპლიკაციაში უმჯობესია html ფაილების ერთ დონეზე მოთავსება.
:::

<!-- TODO: გვჭირდება ამ ეტაპზე absolute vs relative ფეთების უფრო დეტალურად ახსნა? -->

## დოკუმენტის ფრაგმენტები

შესაძლებელია ვებგვერდზე ასევე კონკრეტულ HTML-ის ელემენტთან სქროლი (<!-- TODO: სქროლის ნაცვლად სხვა რა შეიძლება ჩავწეროთ? -->).
ამისათვის საჭიროა ელემენტს გავუწეროთ `id` ატრიბუტი და შევქმნათ შემდგომი ბმული:

```html
<h2 id="საკონტაქტო_ინფორმაცია">საკონტაქტო ინფორმაცია</h2>
```

ბმულის შექმნისას უნდა გამოვიყენოთ `#` სიმბოლო.

```html
<p>გაეცანით ჩვენს <a href="#საკონტაქტო_ინფორმაცია">საკონტაქტო ინფორმაციას</a></p>
```

თუ სხვა გვერდზე ვიმყოფებით მაშინ ბმული შეიძლება შემდეგნაირად ჩავწეროთ:

```html
<p>გაეცანით ჩვენს <a href="/contact.html#საკონტაქტო_ინფორმაცია">საკონტაქტო ინფორმაციას</a></p>
```

## სპეციალური პროტოკოლები

HTML-ში გვაქვს სხვა ჩაშენებული პროტოკოლები, რომლებიც იყენებს მოწყობილობის აპლიკაციებს.

### მეილის გაგზავნა

`mailto:` პროტოკოლი გამოიყენება მეილის გასაგზავნად.

```html preview
<a href="mailto:info@educata.dev">მოგვწერეთ მეილზე</a>
```

ასევე შეიძლება დამატებითი პარამეტრების აღწერაც:

- `?subject` - თემის დამატება.
- `&body` - წერილის ტექსტის წინასწარ შევსება.

```html preview
<a href="mailto:info@educata.dev?subject=სატესტო&body=გამარჯობა!">მოგვწერეთ მეილზე</a>
```

### ზარის გაშვება

`tel:` პროტოკოლი საშუალებას იძლევა, რომ ბმულზე დაჭერისას მომხმარებლის ტელეფონის აპლიკაცია გაიხსნას.

```html preview
<a href="tel:+95551234567">დაგვიკავშირდით</a>
```

### SMS-ის გაგზავნა

ზოგიერთი მოწყობილობა (განსაკუთრებით iOS/Android) მხარს უჭერს `sms:` პროტოკოლს, რაც SMS-პროგრამას გახსნის.

```html preview
<a href="sms:+95551234567">მოგვწერეთ</a>
```

ასევე შეგვიძლია ტექსტის ავტომატურად ჩასმაც:

```html preview
<a href="sms:+95551234567?body=გამარჯობა!">მოგვწერეთ</a>
```

## შეჯამება

ამ სტატიაში განვიხილეთ ბმულებთან მუშაობა, შიდა და გარე ნავიგაციები.
