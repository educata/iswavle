---
title: 'UI ფრეიმვორკები'
description: 'რა არის UI ფრეიმვორკები?'
keywords: 'UI Framework, UI Library, UI ფრეიმვორკი, UI ბიბლიოთეკა, Bootstrap, ბუტსრეპი, Tailwind CSS, Bulma'
---

ვებსაიტის ან აპლიკაციის შექმნისას დროის დაზოგვა და დიზაინის კონსისტენტურობა მნიშვნელოვანია.
UI ფრეიმვორკები (ან ბიბლიოთეკები) ამ პროცესს ბევრად ამარტივებენ. UI ფრეიმვორკი არის მზა CSS-ის და JavaScript-ის კოდის ნაკრები,
რომელიც პირდაპირ შეგვიძლია ჩვენს პროექტში შემოვიტანოთ და გამოვიყენოთ. მათი დახმარებით ვებსაიტს გაკეთება შეიძლება უფრო სწრაფად და ერთ კონსისტენტურ დიზაინში.

## რატომ უნდა გამოვიყენოთ UI ფრეიმვორკი?

UI ფრეიმვორკების გამოყენებას აქვს თავისი უპირატესობები, მაგალითად:

- **კარგად სტრუქტურირებული [ცვლადები](./doc/guides/html-css/variables)**: ფერების, ტიპოგრაფიის, ზომის და სხვა მნიშვნელოვანი ცვლადები.
- **კარგად გაწერილი [რესპონსივი](./doc/guides/html-css/responsive)**: ცვლადების მნიშვნელობები იცვლება სხვადასხვა ეკრანის ზომაზე, ასევე ყველაფერი დანაწილებულია სათანადო კლასებად, კომპონენტებად და ა.შ.
- **მზა კომპონენტები**: წინასწარ დასტილული კომპონენტები (ღილაკი, ბარათი, ნავიგაცია და სხვა).
- **დიზაინის სისტემა**: კონსისტენტური დიზაინი მთლიან აპლიკაციაში.
- **დოკუმენტაცია**: ფრეიმვორქებს გააჩნიათ დოკუმენტაცია, სადაც აღწერილია თუ როგორ უნდა გამოვიყენოთ მისი კომპონენტები (სათანადო [a11y](./doc/guides/html-css/a11y)-ის ჩათვლით).

## რომელი UI ფრეიმვორკის გამოყენება შეგვიძლია?

არსებობს მრავალი UI ფრეიმვორკი, მათ შორის პოპულარულებია:

| სახელი                                   | აღწერა                                                                             | უპირატესობები                                                                                                                                   |
| ---------------------------------------- | ---------------------------------------------------------------------------------- | ----------------------------------------------------------------------------------------------------------------------------------------------- |
| [Bootstrap](https://getbootstrap.com/)   | ერთ-ერთი ყველაზე პოპულარული ფრეიმვორკი, შექმნილი [Twitter](https://x.com/)-ის მიერ | მზა კომპონენტები, საკუთარი დალაგების სისტემა (გრიდის), აქტიური განახლებები                                                                      |
| [Tailwind CSS](https://tailwindcss.com/) | utility-first სტილზე დაფუძნებული ბიბლიოთეკა                                        | ის არ შეიცავს მზა კომპონენტებს თუმცა თითქმის ყოველი თვისება გაწერილია კლასად, რაც გაძლევთ მაქსიმალურ მორგებადობას. ბიბლიოთეკა არის მცირე ზომის. |
| [Bulma](https://bulma.io/)               | Flexbox-ზე დაფუძნებული, სუფთა CSS-ფრეიმვორკი                                       | მარტივი სტრუქტურა, არ საჭიროებს JavaScript-ს                                                                                                    |

## Bootstrap-ის გამოყენება

მაგალითად, გამოვიყენოთ Bootstrap.

### ინსტალაცია

Bootstrap-ის ინსტალაცია შესაძლებელია ორი გზით:

- [პაკეტ მენეჯერის](./doc/guides/client-side-tools/package-management) გამოყენებით.
- CDN-ის გამოყენებით.

განვიხილოთ ყველაზე მარტივი გზა - CDN-ის გამოყენება:

[`<head>`](./doc/guides/html-css/introduction#HTML_დოკუმენტის_ანატომია) თეგში დავამატოთ შემდეგი კოდის ნაწილი:

```html
<link href="https://cdn.jsdelivr.net/npm/bootstrap@5.3.7/dist/css/bootstrap.min.css" rel="stylesheet" integrity="sha384-LN+7fdVzj6u52u30Kp6M/trliBMCMKTyK833zpbD+pXdCLuTusPj697FH4R/5mcr" crossorigin="anonymous" />
<script src="https://cdn.jsdelivr.net/npm/bootstrap@5.3.7/dist/js/bootstrap.bundle.min.js" integrity="sha384-ndDqU0Gzau9qJ1lfW4pNLlhNTkCfHzAVBReH9diLvGRem5+R9g2FzA8ZGN954O5Q" crossorigin="anonymous"></script>
```

:::info
არსებული ვერსიები შესაძლებელია იყოს ძველი. უახლესი ვერსიის სანახავად ეწვიეთ [Bootstrap-ის გვერდს](https://getbootstrap.com/).
:::

ასე ჩვენ ვებსაიტზე შემოვიტანეთ ბუტსტრაპის სტილებისა და სკრიპტების ფაილი, რომელიც დაჰოსტილია jsdelivr-ის სერვერზე,
სადაც ბუტსტრაპის მფლობელებმა ისინი ხველასთვის გამოსაყენებლად გამოაქვეყნეს.

### პრაქტიკა

მაგალითად ავაწყოთ ავტორიზაციის ფორმა:

```html
<form class="p-4" action="https://api.everrest.educata.dev/echo/html" method="post">
  <div class="mb-3">
    <label for="email" class="form-label">იმეილი</label>
    <input type="email" class="form-control" id="email" name="email" required />
  </div>
  <div class="mb-3">
    <label for="password" class="form-label">პაროლი</label>
    <input type="password" class="form-control" id="password" name="password" required />
  </div>
  <button type="submit" class="btn btn-primary">ავტორიზაცია</button>
</form>
```

<iframe data-sticky-example data-url="guides/html-css-bootstrap-form-example" data-title="Bootstrap ფორმის მაგალითი" data-height="260"></iframe>

ასე მარტივად ავაწყეთ ლამაზი და რესპონსიული ფორმა, სტილიზაციის დაწერის გარეშე.
იდეა არის ის, რომ ჩვენ უბრალოდ სწორი სტრუქტურის მარკაპი და კლასის სახელები გვჭირდება, ხოლო ვიზუალს თვითონ ფრეიმვორქი აგვარებს!

## შეჯამება

ამ სტატიაში განვიხილეთ თუ რა არის UI ფრეიმვორკები და როგორ დავაინსტალიროთ ყველაზე პოპულარული ფრეიმვორქი - Bootstrap-ი.
