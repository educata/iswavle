---
title: 'SEO'
description: 'რა არის SEO?'
keywords: 'SEO, საძიებო სისტემისთვის ოპტიმიზაცია'
---

[SEO (Search Engine Optimization)](https://en.wikipedia.org/wiki/Search_engine_optimization)
საძიებო სისტემისთვის ოპტიმიზაცია არის პროცესი, რომლის მიზანია ვებსაიტის ხილვადობის
გაუმჯობესება საძიებო სისტემის შედეგებში ანუ ვებსაიტის რეიტინგის ამაღლება.

საძებო სისტემების ქროვლერები ([crawler](https://developer.mozilla.org/en-US/docs/Glossary/Crawler)) ათვალიერებენ
ვებსგვერდებს, გადადიან ერთი გვერდის ბმულიდან მეორეზე. ვებგვერდებზე მიღებული ინფორმაციით კი აფასებენ ვებგვერდის რეიტინგს,
რაც უფრო დიდი რეიტინგი მით უფრო მაღლა გამოჩნდება საძიებო სისტემებში.

:::info
შეფასების და დამატების პროცეს ეწოდება **ინდექსაცია**.
:::

## როგორ ფასდება ვებგვერდი?

ქროვლერი ვებგვერდს აფასებს 3 კრიტერიუმიდან გამომდინარე:

- **ტექნიკური**: როგორ არის [სემანტიკური](./docs/guides/html-css/semantics) თეგები გამოყენებული.
  ქროვლერებმა არ იციან, ვიზუალური შედეგიდან გამომდინარე, როგორ შეაფასონ ვებგვერდი, ამიტომ ისინი
  ეყრდნობიან HTML-ის თეგებს. მათთვის მნიშვნელოვანი არ არის, რა კლასი ექნება მინიჭებული, არამედ მნიშვნელოვანია,
  თუ რა ატრიბუტები და კონტენტია მასში.
- **ქოპირაითინგი**: ვებგვერდზე არსებული კონტენტის შეფასება, რომელიც წარმოდგენილია ტექსტებითა და სურათებით.
- **პოპულარობა**: რამდენი დრო გაატარა მომხმარებელმა ვებგვერდზე და რომელი პოპულარული საიტი აქვეყნებს თქვენი გვერდის ბმულს.

## მეტა თეგი

მეტა თეგები გამოიყენება HTML დოკუმენტის მთავარ ნაწილში (head) და ის ეხმარება ბრაუზერებს,
საძიებო სისტემებსა და სოციალურ პლატფორმებს, უკეთ გაიგონ ვებსაიტის შიგთავსის შესახებ.
მეტა თეგები არ გამოჩნდება უშუალოდ ვებსაიტის ვიზუალურ ნაწილში, მაგრამ ისინი მნიშვნელოვან როლს ასრულებენ.

HTML-ში გვაქვს შემდეგი მეტა თეგები:

| ატრიბუტი              | ტიპი         | აღწერა                                                                                                                                              |
| --------------------- | ------------ | --------------------------------------------------------------------------------------------------------------------------------------------------- |
| `charset`             | `charset`    | განსაზღვრავს გვერდის კოდირებას (უმეტესად UTF-8 გამოიყენება).                                                                                        |
| `title`               | `name`       | საიტის სათაური, რომელიც საძიებო სისტემის შედეგებში ჩანს ან საიტის წინასწარი ჩვენებისთვის (preview).                                                 |
| `description`         | `name`       | საიტის მოკლე აღწერა, რომელიც საძიებო სისტემის შედეგებში ჩანს ან საიტის წინასწარი ჩვენებისთვის (preview).                                            |
| `image`               | `name`       | გამოიყენება სოციალური ქსელებისთვის სურათის გამოსაჩენად.                                                                                             |
| `keywords`            | `name`       | საკვანძო სიტყვები, რომელიც ეხმარება საძიებო სისტემებს თემის გარჩევაში.                                                                              |
| `author`              | `name`       | საიტის ავტორი.                                                                                                                                      |
| `viewport`            | `name`       | განსაზღვრავს გვერდის შესაბამისობას მობილურ მოწყობილობებთან, უფრო დეტალურად გაეცანით [სტატიას](./doc/guides/html-css/responsive#viewport_მეტა_თეგი). |
| `robots`              | `name`       | ეუბნება საძიებო სისტემებს, როგორ იმოქმედონ: დააინდექსონ თუ არა გვერდი.                                                                              |
| `refresh`             | `http-equiv` | ავტომატურად განაახლოს ან გადამისამართოს გვერდი.                                                                                                     |
| `og:title`            | `property`   | Open Graph თეგი - გამოიყენება სოციალური ქსელებისთვის სათაურის გამოსაჩენად (მაგ. Facebook).                                                          |
| `og:description`      | `property`   | Open Graph თეგი - გამოიყენება სოციალური ქსელებისთვის აღწერის გამოსაჩენად..                                                                          |
| `og:image`            | `property`   | Open Graph თეგი - გამოიყენება სოციალური ქსელებისთვის სურათის გამოსაჩენად.                                                                           |
| `og:type`             | `property`   | Open Graph თეგი - განსაზღვრავს გვერდის ტიპს.                                                                                                        |
| `og:url`              | `property`   | Open Graph თეგი - URL ბმული იმ გვერდის, რომელიც გაზიარებისას უნდა გამოჩნდეს. აუცილებელია იყოს ზუსტი და საბოლოო ბმული.                               |
| `twitter:card`        | `property`   | გამოიყენება [twitter (X)](https://x.com/)-ისთვის. განსაზღვრავს როგორ უნდა გამოაჩინოს Twitter/X პლატფორმამ გაზიარებული ბმული.                        |
| `twitter:url`         | `property`   | მსგავსია `og:url` ოღონდ twitter-ისთვის.                                                                                                             |
| `twitter:title`       | `property`   | მსგავსია `og:title` ოღონდ twitter-ისთვის.                                                                                                           |
| `twitter:description` | `property`   | მსგავსია `og:description` ოღონდ twitter-ისთვის.                                                                                                     |
| `twitter:image`       | `property`   | მსგავსია `og:image` ოღონდ twitter-ისთვის.                                                                                                           |

:::info
არ არის სავალდებულო თანმიმდევრობა იყოს ცხრილის შესაბამისი თუმცა უკეთესია წასაკითხად.
:::

მაგალითად:

```html
<head>
  <meta name="viewport" content="width=device-width, initial-scale=1" />
  <meta name="title" content="SEO • Html-css | Iswavle" />
  <meta name="description" content="რა არის SEO?" />
  <meta name="keywords" content="iswavle, educata, ისწავლე, ისწავლე ვები, html, css, ჰტმლ, ცსს, სტილიზაციები, SEO, საძიებო სისტემისთვის ოპტიმიზაცია, როგორ ფასდება ვებგვერდი?, მეტა თეგი" />
  <meta name="image" content="https://iswavle.com/assets/images/html-css.png" />
  <meta property="og:title" content="SEO • Html-css | Iswavle" />
  <meta property="og:type" content="website" />
  <meta property="og:url" content="https://iswavle.com/" />
  <meta property="og:description" content="რა არის SEO?" />
  <meta property="og:image" content="https://iswavle.com/assets/images/html-css.png" />
  <meta property="twitter:card" content="summary_large_image" />
  <meta property="twitter:url" content="https://iswavle.com/" />
  <meta property="twitter:title" content="SEO • Html-css | Iswavle" />
  <meta property="twitter:description" content="რა არის SEO?" />
  <meta property="twitter:image" content="https://iswavle.com/assets/images/html-css.png" />
</head>
```

:::info
თუ ბრაუზერში გახსნით ინსპექტს და დაათვალიერებთ `head`-ის თეგს,
შეამჩნევთ როგორ იყენებს [iswavle](https://iswavle.com) მეტა თეგებს.
:::

## მეტა თეგების გენერატორი

მეტა თეგების დასაგენერირებლად შეგიძლიათ გამოიყენოთ, [metatags.io](https://metatags.io/).

## შეჯამება

ამ სტატიაში განვიხილეთ, რა არის SEO, როგორ უნდა დავაინდექსოთ ვებგვერდი და რომელი მეტა თეგების გამოყენება შეგვიძლია SEO-ს გასაუმჯობესებლად.
