---
title: 'საცავები'
description: 'კლიენტის მხარეს არსებული საცავები'
keywords: 'cookie, web storage api, localstorage, sessionstrorage, indexeddb api, cache, საცავი, კლიენტის მხარეს არსებუოლი საცავი, ლოკალური შენახვა, სესიური შენახვა, ქუქი'
---

საცავები არამხოლოდ სერვერის მხარეს გვაქვს არამედ კლიენტის მხარესაც.

წარმოიდგინეთ რომელიმე ვებგვერდზე უყურებთ ფილმს, აარჩიეთ თქვენთვის სასურველი ენა, ხმის დინე და სხვადასხვა დამატებითი მნიშვნელობები. გადადიხართ სხვა ფილმზე და გიწევთ იგივე მნიშვნელობების არჩევა. ასეთი ტიპის მოქმედებები წარმოქმნის ცუდ UX (User experience), რაც ცუდია. ხელახლა შენახვას, რომ თავი ავარიდოთ საჭიროა ეს ინფრომაცია, სადღაც შევინახოთ. სერვერზე თუ შევინახავთ გვაქვს ერთ პრობლემა, როგორ უნდა ვამცნობოთ, რომ სერვერს კონკრეტულად ეს მომხარებელი შემოვიდა? სხვადასხვა მიდგომების მიხედვით შეიძლება ეს ინფორმაცია შევინახოთ მაგრამ წარმოიდგინეთ, რამდენი მომარებელი ეყოლება მსგავსი ტიპის საიტს, რომელიც ერთჯერადად ეწვევა? უაზროდ დიდი ინფორმაციის შენახვა მოუწევს სერვერს, რომელიც უფრო მარტივად შეძლება მოგვარდეს, კერძოდ კლინეტის მხარეს არსებული საცავებით.

## კლიენტის მხარეს არსებული საცავები

კლიენტის მხარეს არაერთი საცავი გვაქვს. თითოეულ მათგანს გააჩნია სხვადასხვა ფუნქციონალი თუმცა დანიშნულება ერთია, შევინახოთ მომხარებლსი ინფორმაცია. ეს ინფორმაცია შეიძლება იყოს:

- პერსონალიზირებული ინფორმაცია (მსგავსი მაგალითი, რაც დასწყისში განვიხილეთ).
- საიტის რაიმე აქტივობა, მაგალითად საიტზე უკვე იხილა ერთი ანიმაცია და მეორეჯერ იგივე არ უნდა ვუჩვენოთ.
- ნებისმიერი სახის ინფორმაციის შენახვა, რაც დეველოპერს გაუხარდება.

## სად შეგვიძლია კლიენტის მხარეს ინფორმაციის შენახვა?

კლიენტის მხარეს ინფორმაციის შენახვა შესაძლებელია შემდგომი გზებით:

- [`cookie`](./doc/guides/javascript/storages/cookie) პირველი მიდგომა, რომელიც გამოიყენებოდა ინფორმაციის შესანახად უწინ. დღესდღეისობითაც გამოიყენება, თუმცა მეტწილადად ინახება ისეთი ტიპის ინფორმაციები, როგორიცაა: პერსონალური ინფორმაციები და მაიდენტიფიცირებელი ინფორმაცია (ID და სხვა).
- [Web Storage API](https://developer.mozilla.org/en-US/docs/Web/API/Web_Storage_API)-ს გამოყენებით, რომელიც გვთავაზობს ორ მიდგომას:
  - [`localStorage`](./doc/guides/javascript/storages/local)
  - [`sessionStorage`](./doc/guides/javascript/storages/session)
- [IndexedDB API](https://developer.mozilla.org/en-US/docs/Web/API/IndexedDB_API) გვთავაზობს კლიენტის მხარეს სრულიად მონაცემთა ბაზის სისტემას, რომელიც გამოიყენება კომპლექსური ინფორმაციის შესანახად, სადაც შეგვიძლია შევინახოთ ნებისმიერი ტიპის ინფორმაცია თუნდაც აუდიო და ვიდეო ფაილები.
- [Cache](https://developer.mozilla.org/en-US/docs/Web/API/Cache) მიდგომა გამოიყენება HTTP მოთხოვნიდან დაბრუნებული ინფორმაციის შესანახად, რომელიც დაგვეხამრება ერთიდაიგივე მოთხოვნის თავიდან გაგზავნაში ან საერთოდაც თუ მომხარებელმა დაკარგა ინტერნეტთან წვდომა შეგვიძლია `cache`-დან წავიკითხოთ ძველი ინფორმაცია.

თითოეულ მიდგომა განხილული იქნება ცალკეულ სტატიებში:

- [localStorage](./doc/guides/javascript/storages/local).
- [sessionStorage](./doc/guides/javascript/storages/session).
- [cookie](./doc/guides/javascript/storages/cookie).
- IndexedDB (მოგვიანებით დაემატება).
- Cache (მოგვიანებით დაემატება).
